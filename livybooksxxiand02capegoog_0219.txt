LIBER XXII. 11⁷

que, quamquam probe sciat, magnitudinem populi
' Romani admirabiliorem prope adversis rebus quam
secundis esse, tamen se omnia, quibus a bonis fideli· ⁴
busque sociis bella iuvari soleant, misisse3 quse ne·.
accipere abnuant, magno opere se patres conscriptos
orare. Iam omnium primum ominis causa Victoriam 5
auream pondo ducentum ac viginti afferre sese. Ac-
ciperent eam tenerentque et haberent propriam et
perpetuam. Advexisse etiam trecenta millia modium ⁶
tritici, ducenta hordei, ne commeatus deessent, et
quantum praeterea opus esset, quo iussissent, subvec-
turos. Milite atque equite scire nisi Romano La· 7
tinique nominis non uti. populum Romanum3 levium
armorum auxilia etiam externa vidisse in castris
Romanis. Itaque misisse mille sagittariorum ac fun— e
ditorum, aptam manum adversus Baliares ac Mauros
pugnacesque alias missili telo gentes. Ad ea dona ⁹
eonsilium quoque addebant, ut praetor, cui provincia
Sicilia evenisset, classem in Africam traiiceret‚ ut et
hostes in terra sua bellum haberent, minusque laxa·
menti daretur iis ad aum‘lia Hannibali summittenda.
Ab senatu ita responsum regi est, virum bonum egre- 10
giumque socium Hieronem esse atque uno tenore, ex
quo in amicitiam populi Romani venerit, fidem co-
luisse ac rem Romanam omnitempore ac loco munifice
adiuvisse. Id perinde, ac deberet, gratum populo
Romano esse. Aurum et a civitatibus quibusdam xx
allatum, gratia rei accepta, non accepisse populum
Romanum3 Victoriam omenque accipere, sedemque ei η
se divae dare dicare Capitolium, templum Iovis optimi
maximi. In ea arce urbis Romanae sacratam volentem
propitiamque, firmam ac stabilem fore populo Romano.

